PROLEGOMENA EDITORIS 111

At alio loco fuit, qui rem aggressus est. ALBERTUS enim CURTIUS, e
societate J esu, rector collegii Dillingensis (quod oppidum est apud Danubium
situm), qui litterarum commercio cum Keplero conJ'unctus erat, nescio quo
modo impetravit, ut observationes secundum annorum seriem in codices
transscriptae in manus suas pervenirent. De his agit Tycho in Mechanim‘s
(fol. F 2v; Op. tom. V p. 109,ae sqq.)‚ ubi de iis disputat, quae usque ad annum
1597 aut 1598 in rebus astronomicis perfecerat, his verbis: »Peractae autem
sunt ibi 21 annorum sedulae observationes, quas primum in magnis volumini-
bus conscriptas, postea seorsim in singulos libros, pro quolibet nimirum
anno distribui 81 ad mundum describi curavi: idque tali ordinatione peregi,
ut stellae fixae seorsim, quotquot illo anno denotatae fuere, suum haberent
locum, Planetae vero omnes proprium peculiariter δι distincte, incipiendo a
Sole 81 Luna, ac per reliquos quinque Planetas transeundo usque in Mer-
curium.« Quamquam vero, ut ex his verbis patet et aliunde etiarn notum est,
Jam a. 1576 Hvenae observationes instituere coeperat, ab anno demum 1582
incipit illa voluminum series; observationes vero ante hunc annum institutas,
quia numero pauciores erant, numquam sic distribuisse videtur, nec liber
eas continens inde a m. Dec. a. 1577 umquam Curtio traditus est, sed apud
Keplerum permansit et nunc Hauniae asservatur (noster codex B); tomus
autem, qui anni 1593 observationes continebat, Jam ante Kepleri mortem
plane perierat. Quo pacto vero observationes tam nitide transscriptae inter
manus Curtii pervenerint, tradideritne ipse Kepler a. 1621, an vendiderit Su-
sanna filia post mariti Bartsehii‚ professoris Argentoratensis‚ obitum (a. 1634),
non constat.¹ At Curtio plane ignotum fuisse videtur, alios quoque exstare

Qui de hac re Berneggerum certiorem fecit, Bartschius erat, gener Kepleri. 1110 autem tempore
(m. Junio a. 1631) Dux de Wallenstein in odio erat Imperatori.

1 KAESTNER, GescIn‘chte der Mathematik 11 (Gottingae 1797) p. 651 sqq. relationem publi-
cavit, quam die non adscripto ad Cancellarium Austriae, Comitem de Martinitz dedit Curtius:
inventa autem erat inter litteras, quae fuerant professoris cujusdam Vindobonensis nomine
Popowitsch. Hic scribit Curtius intellexisse sese anno 1634 exeunte mortuum esse Bartschium
Laubani in Lusatia; »obseruationes eas omnes et scripta alia, partim Laubani, partim Dresdae
obsignatas beneque asseruatas teneri«. Petit autem, ut »ad vindicanda ea scripta et obserua-

. tiones« homo fidus Laubanum mittatur: »nam cum quamplurimae in chartis sordidis atque

schediasmatis consignatae sint, fieri facile possit, vt quae pretiosissima omnium sunt, neglige-
rentur«. — Haee sane descriptio in codices, qui nunc Vindobona: sunt, non eadit, sed potius in
quosdam Haunienses aut in litteras mixtas Vindobonenses. — ‘Eodem anno 1634 libros manu
scriptos quaesitos esse, aliunde etiam scimus. Nam d. 6 m. Febr. a. 1638 Ludovicus Kepler
Galilaeo scripsit, Christophorum Scheinerum ad Imperatorem retulisse, »observationes Ty-
chonis Brahei . . . . ut et quaedam ex operibus parentis mei, instar thesauri esse aestimanda, et
propterea, ne omnibus innotescant, in Bibliotheca Imperiali reservanda, pro notitia solius Im-
peratoris et paucorum, quibus, ex singulari gratia, ad usus libros istos velit concedere« In-
quisitum igitur esse »ante quadriennium« apud sororem suam, viduam Bartschianam, essent-
ne libri apud illam: postea vero Ludovicum Keplerum in locum alium tutiorem illos trans-
portasse (Opete di GALILEO, Ed. naz. XVII p. 277). Hi sunt sine dubio libri observationum
archetypi, non exemplum transscriptum.
(A⁸)

