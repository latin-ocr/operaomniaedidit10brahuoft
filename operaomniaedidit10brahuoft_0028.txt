XIV PROLEGOMENA EDITORIS

sunt, ita tamen, ut periculum non sit, ne annus non agnoscatur. Primum prae-
bentur observationes Solis m. Dec. 1577 et J an. 1578, deinde observationes
aliquot stellae Polaris‚ observationes Solis a Martio a. 1578 usque ad De-
cembrem a. 1579, aliae observationes annorum 1578—80, calculi eclipsium
Jan. 1580 et Jul. 1581 ac paucae praeterea observationes. Sequitur »Liber
distantiarum Stellarum affixarum ab initio anni 1578«, deinde vero »Obser-
vationes geographicae in insula Huena factae«, i. e. observationes rudes diffe-
rentiarum azimuthorum turrium aedium sacrarum, quae a Hvena conspici
poterant3¹ hae in librum involucro Jam vestitum insutae sunt, cum fila dor-
sum penetrent, et ex hoc libro cum ceteris in codicem A transscriptae sunt.
Sequuntur quattuor fasciculi titulorum paginis instructi; insunt 1) Astrono-
micae observationes a solstitio hyberno a. 1580 ad solstitium hybernum a.
1581 (primum Solis, deinde reliquorum planetarum), 2) Observationes affixa-
rum stellarum per Quadrantem, Sextantem‚ Radium 8ι Armillas‚ 3) Observa-
tiones Fixarum per Sextantem δι Radium pro distantijs habendis, 4) Obser-
vationes Fixarum per Armillas (i. e. altitudines meridianae a m. Oct. in Dec.
a. 1581; nullae tamen observationes per Armillas). Ad finem codicis sunt
Ephemerides Solares annorum 1578—81 , quae ad unumquemque diem pra-.-
bent Solis longitudinem; denique Inquisitio longitudinis &latitudinis stellarum
in lancibus Q ad annum 1580.2

Duae fere partes hujus codicis ipsius Tychonis manu scriptae sunt. Locis
nonnullis observationes intulit, quas non ipse fecerat, sed Petrus vel Andreas
vel (m. J an. a. 1581) Architectus. .

Cum involucrum hujus codicis simile sit iis, quibus vestiti sunt 19 tomi
Vindobonenses (codex V), dubitari non potest, quin hunc primum tomum
totius corporis esse Tycho voluerit.

CODEX C = Ant. Coll. Reg. 311 in fol. continet observationes
annorum 1582—86.

Forma chartae 33,⁵ >< 21,⁵ cm (ut ceterorum quoque proxime sequentium);
aliquot tamen folia paulo minora sunt. Involucro vestitus fuit satis rudi, quod
nunc tamen renovatum est, cum in tres tomos codex divisus est.³ Folia con-
tinet formae maximae 494, ac 10 praeterea formae, quae vocatur, quartae, quae
ad finem anni 1584 inserta sunt; exhibent hae observationes illo anno ab Elia
Olai in Germania factas. Codex compositus est e compluribus fasciculis, in

, quos omnibus diebus secundum temporis ordinem observationes relatae erant.

His fasciculis involucra defuisse videntur, cum folia primum et ultimum sor-
dida fere sint. In pagina prima ipsius Tychonis manu sic scriptum est:

¹ Cf. Op. tom. 1 p. XXVII sq.

² Cf. infra . 86.
³ Omnes egdiees 311-318 abhinc paucos annos involucris novis vestiti sunt; antiqua tamen

in bibliotheca seorsum asservantur.

