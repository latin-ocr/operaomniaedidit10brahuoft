XVI PROLEGOMENA EDITORIS

Per omnes autem quinque annos ordo, quem sequitur codex V, ad normam
ejus ordinis compositus est, qui in hoc codice C apparet.

CODEX D = Ant. Coll. Reg. 312 in fol. continet observationes
annorum 1587—89 et observationes stellarum
fixarum annorum 1590--94.

Involucro vestitus fuit membranaceo, quod bis binis corrigiis contineba-
tur; nunc in duos tomos divisus est. Folia continet 352 praeter pauca minora,
quae inter illa inserta sunt. Titulus non apparet.

Anni 1587 et 1588 praebent observationes Solis et Lunae et planetarum
integras; at desunt omnes observationes stellarum fixarum.

Annus 1589 praebet observationes Solis et Lunae et planetarum integras
usque ad Jun. d. 23 post hunc vero diem tantum inest observatio Lunae Oct.
d. 7 et Veneris Dec. d. 15, in eodem folio utraque. Integrae sunt stellarum
fixarum observationes.

Anni 1590—94 tantum praebent stellarum fixarum observationes, quae
prorsus integrae sunt. Eundem fere ordinem in his servat hic codex, qui in
codice V et in Hister-Ia Coelesti apparet, et ubicumque haec observationes
annorum 1589—91 permiscuit, idem in codice D deprehenditur. Nempe libra—
rius codicis V has stellarum fixarum observationes plane eodem ordine ex-
scripsit, quo in codice D invenit, nonin annos distribuit, quo factum est, ut
in hac parte HistorIae Coelestis gravis confusio appareat. Observationes vero
annorum 1592—94 non permixtae sunt.

In priore parte hujus codicis saepe occurrit Tychonis manus, quae in stella-
rum fixarum observationibus vix uno loco invenitur.

Folium 211 titulum praebet his verbis:

ANNO 1589

OBSERUATIONES
FIXARUM

Plato in Epinomide

Vnum est naturae vinculum, doctrina numerorum
figurarum et motuum coelestium, ac si quis
aliam viam ad discendum quaerit,
fortunam inuocet vt
dici solet.¹

¹ Plat. Epiti. p. 976 Ε sq.: cf. Op. tom. vl p. 269,2⁵ sqq. cum annotatione nostra. Legimus in
RESENII Inscriptionibus Haffniensibus (1668) p. 334, priorem partem hujus »Dieti Platonis«
scriptam fuisse Uraniburgi in muro aliquo. Totum vero atque alia praeterea scripta inveniuntur
(nee tamen Tychonis manu) in exemplo quodam REINHOLDI Tabularum Prut'enicamm, in
quo Tycho scripsit: »Emi Pragae anno 1601 mense Junio«. Vid. F. J. STUDNICKA, Rex-iem
iiber die astrologischen Studien des Tycho Brahe (Pragoe 1901) p. 43.

