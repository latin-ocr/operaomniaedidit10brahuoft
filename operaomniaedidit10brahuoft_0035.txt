PROLEGOMENA EDITORIS XXI

Foll. 1—175r et 186—187 continent omnes observationes transscriptas anni
1585 (eodem ordine quo in V) cum iis, quas omittit C, ac praeterea calculos
nonnullos, inter quos »Pro Apogaeo ὀὴ( in foll. 87 v—90¹.

, Foll. 175ν---185ν continent commentarium de Marte quem in tom. V prae-
bemus.

Foll. 188—189 scripta enumerant Hagecii et aliorum de Nova stella et de
cometis.

Foll. 190 et 191 formae sunt maximae a Tychone scripta3 disputat in illo de
Aristotelis sententia de cometis, in hoc de Maestlini hypothesi de cometa
anni 1577 (addita est descriptio astronomica).

Foll. 192—209 calculum continent loci Jovis d. 20 et 28 m. Dec. a. 1598, ut
in cod. H foll. 17—26. Cum incipiat a verbis »De latere AF per secundum pro-
blema« (vid. Op. tom. I p. 3O4‚21)‚ hunc codicem eum esse liquet, quem tertio
loco ab imo posuit Bartholinus‚ quem ait fuisse foliorum 210.l

Foll. 210-214 alios calculos continent locorum planetarum.

CODEX Μ = Ant. Coll. Reg. 1830 in 4⁰, continet calculos locorum
Lunae et planetarum.

Involucro recentiore vestitus est. Folia continet 145. Consutus esse videtur
e compluribus fasciculis. Cum in primo folio incipiat »Extructio Theoriae
Solis per observationes Lunae ad illum et fixas«, hunc codicem paenultimum
esse patet indicis Bartholini‚ qui folia habuisse dicitur 172 »vacua et scripta
simul«.²

Fol. 1 observationes praebet transscriptas Solis et Lunae d. 14 m. J an. a. 1585,
et quae inde per calculos reperiri possit, demonstrat. Non eadem manu scrip-
tum esse videtur, qua reliqua pars codicis, quae calculos praebet locorum
Lunae 1582, 1586, 1590, 1593, Veneris 1586, 1590, 1593, Jovis 1593, Saturni 1590.
Hic non finis solum calculorum praebetur, sed omnes gradus, per quos pro-
ceditur, ac si eodem die plures observationes institutae sunt, singulae saepis-
sime per se tractantur, numquam autem apparet »limitatio«, ut in ceteris
codicibus, ubi loca per calculos quaeruntur. Praeterea cum ne semel quidem
auctor prosthaphaeresi utatur, sed quantitates trigonometricas per quinque
litteras expressas laboriose multiplicet ac dividat, paene dubitandum vide-
tur, fueritne re vera discipulus Tychonis. Ab uno solo homine facti sunt cal-
culi, et Pragae quidem, ut videtur, cum fol. 49v haec scripta inveniantur:

Thomas Brugkmann buchbinder
in Prager alten Stadt auff der
Platner gasse.

Non multum valent hi calculi, cum loca ex eJusdem diei observationibus
reperta saepe vehementer inter se differant. HuJus rei exemplum insigne in-

l Sextus est apud Buggeum in ima p. XVII, ubi male dedit »eomputatio observationum«
pro »Observationes« et »1584 ἀ 1585« pro »1585«.
² Quintus est apud Buggeum.

