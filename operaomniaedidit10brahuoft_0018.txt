IV PROLEGOMENA EDITORIS

observationum codices; et archetypi illi penes Ludovicum filium Kepleri
natu maximum, qui Regiomonti medicus consedit (vid. Kepleri Op. VIII
p. 907), permanserunt. Illos vero Curtius nactus ingentem thesaurum obser-
vationum astronomicarum parare aggressus est, quarum potior pars Ty-
chonis observationes esse debebant. De hoc instituto Petrus Gassendus a.
1647, cum Tychonis Btahei Vitam edere pararet, certior factus est, et anno
sequenti Hevelius per Mersennum ex eo quaesivit, rectene fama nuntiaret,
Religiosum e Societate Jesu ab Imperatore dono accepisse ipsa observatio-
num Tychonis autographa; »certiorem enim certo se esse, exstare ipsa auto-
grapha penes Ludovicum Kepplerum Doctorem Medicum Regiomonti com-
morantem . . . . vidisse se illa suis oculis.« Gassendus tamen rem expedivit,
adhibito loco Mechanicotum, quem supra attulimus.¹

Speciminis loco observationes anni 1582 Curtius edidit libro, qui inscribitur
»Sylloge Ferdinandea sive collectanea Historiae Caelestis ex Commen-
tariis Mss. Obss. Tychonis Brahei ab Anno 1582 ad Annum 1601. Accessst
Epimetron ex observationibus Hassiacis, Wirtembergicis et aliis, quae
omnia Jussu Auspiciisque Ferdinandi III Imp. caes. Pii, Fel. Aug. ΡΡ.
recensuit et. . . . vulgavit Lucius Barrettus‚ Anno 010 010· LVI. Viennae
Austriae«. Hic vero exhibetur colophon: »Operis Davidis Havtti, Bibl. Vi-
ennensis, Anno 1657« (non eodem, qui in titulo apparet). Continet praeter
Praefationem et Librum προλεγόμενον observationes anni 1582, quarum supra
unamquamque paginam legitur »Sylloge Ferdinandea«. Quod autem nomen
editoris affertur Lucius Barrettus‚ non Albertus Curtius, factum est litteris
per jocum transpositis. Eodem modo egit in opere ad finem perducto, quod
prodiit tandem a. 1666; liber hic est splendidus, ingens formaeque maximae
ac typis descriptus paulum ab illis discrepantibus, qui in priore illo apparent.
Inscribitur vero sic: »Historia Coelestis Jussu S. C. M. Ferd. ΙΙΙ edita com-
plectens Observationes Astronomicas varias ad Historiam Coelestem spec-
tantes .. . Tychonis Brahe . . . BabylonicaS‚ Graecas, Alexandrinas . . . Mi-
chae'lis Moestlini . . . Hassiacas . . . Miscellaneas«. Augustae vindelicorum
MDCLXVI (in nonnullis tamen exemplis: Ratisbonae 1672). Inest tabula magna
atque duplex, quae imagines exhibet quattuor Imperatorum; in alia depictum
est Uraniburgum cum ceteris locis, ubi Tycho observationes instituerat; in
tertia denique ipsum Tychonem videmus ingenti sextante nitentem.² Paginas
autem continet CXXIV —{- 977.
> At, quod valde dolendum est, haec editio adeo manca est et tanta indili-
gentia confecta, ut paene inutilis sit. Nam ut omnium annorum ante 1582 et

¹ PETRI GASSEN DI Tychonis Brabei Vita (Parisiis 1654) pp. 241—243.

² Haec effigies aliam exprimit. quae coloribus aqua mixtis picta est in membrana exemplo
cuidam ngymnasmatum praefixa, quod missum erat Iohanni Zajic de Hasenburg saluta·
tionem praebens ipsius Tychonis manu scriptam, et nunc Pragae in monasterio Sti-ahoi as-
servatur.

