XX PROLEGOMENA EDITORIS

CODEX K = Ant. Coll. Reg. 1828 in 4⁰, continet observationes transscriptas
annorum 1593, 1590, 1598, 1599, mensis Januarii anni 1600.

Forma chartae 21‚⁵ >< 16‚⁵ cm (ut ceterorum quoque proxime sequentium).
Involucro recentiore vestitus est. Folia continet 478, omnia eadem manu
scripta praeter foll. 464-478, Consutus est e tribus fasciculis.

Fasc. Ι, foll. 1—66, continet observationes Solis Lunae planetarum anni 1593
eodem ordine, quem sequi solet codex V. Non prorsus integer est, cum unum
et alterum folium periisse videatur. Desinit in observatione Veneris Sept. d. 25,
sed quae post hanc desunt, inveniuntur in 4 foliis ad finem codicis E additis.

Fasc. ΙΙ, foll. 67—260, continet observationes anni 1590, easdem quas
praebet E, sed eodem ordine quo in V. Insunt praeterea calculi locorum Lunae
et planetarum, quos non praebet E. Quoniam cum 4 illis foliis supra comme-
moratis fasciculi Ι 01 ΙΙ folia contineant 264, iidem sunt, quos complectitur
Bartholini codex quintus ab imo ¹, quem habuisse ait folia 277 (quorum ultima
13 vacasse suspicari licet) et incepisse ab observationibus Solis Feb. 27, ut
hic quoque.

Fasc. ΙΙΙ, foll. 261—478, continet observationes annorum 1598, 1599, 111.
J an. 1600 secundum temporis ordinem. Uno et altero loco erratum est aut
aliquid omissum. Desunt praecepta de solutione triangulorum per prostha-
phaeresin‚ quae praebet codex H in foll. 15—26, neque insunt observationes
Fabricii. In foll. 341—344 invenitur »Tabula latitudinis ὅ cum suis scrupulis
proportionalibus«. Desinunt observationes in fol. 463 in d. 2 m. Feb. a. 1600.
Reliqua folia Kepleri manu scripta sunt. Inveniuntur primum pauca »Excerpta
... a M. Bacchatio Tychoni communicata« (etiam in cod. Ι), 30 deinde in foll.
465—478 observationes anni 1600 ut in foll. ad 463, sed usque ad Feb. d. 3.
Fasciculus ΙΙΙ Bartholini est codex quartus ab imo; continet ut ille folia 218.²

Dubitari non potest, quin observationes annorum 1590 et 1593 descriptae
sint e codice V; nam in priore quidem anno omnia congruunt (in 1593 nunc
deficit V). At anni 1598—1600, ubi temporis ordo servata est, sine dubio trans-
scripti sunt ex H et 1. Idem librarius observationes anni 1585 e codice V trans-
scripsit in codicem L; nec tamen idem est, cui debetur codex A. Non semper

fides ei est habenda. Sitne id actum, ut omnes tomi codicis Vtransscriberen-
tur, nescimus.

CODEX L = Ant. Coll. Reg. 1829 in 4⁰, continet observationes
transscriptas anni 1585.

Involucro recentiore vestitus est. Folia continet 214; eadem manu scriptus

est, qua codex K. Cum ubicumque codex C a codice V differt, hunc sequatur
codex L, ex 1100 descriptum eum esse affirmare licet.

1 Apud Werlauffium in summa p. 54.

2 Male dedit Werlauff 1. c. »1593« pro »1598«; sed error est Bartholini. Quartus est eorum

codicum, quos affert BUGGE, Obs. Astr. p. XVII, qui male dedit »eomputatio observationum«
pro »Observationes« et »1589« pro »1599«.

