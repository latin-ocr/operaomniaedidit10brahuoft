 

PROLEGOMENA EDITORIS XIII

ginas usque ad p. 420 adscriptus est annus a Christo et aetatis Tychonis (ut
»1578 aetatis 32 Huenae«), eadem manu qua cetera, ut mihi videtur, etsi litteris
minoribus et calamo exiliore exaratis3 idem judicandum est de annotationi-
bus in margine adscriptis, ut »manu Tychonis sed recentius scriptum« vel
»manu iterum Longimontani«‚ quae ad annos priores saepius inveniuntur,
quaeque omnes a me exscriptae sunt. Ceterum ex his annotationibus discimus
codicem illum in 8⁰ nunc latentem, ex quo in hunc observationes transscriptae
sunt, non totum ab adulescente Tychone scriptum, sed postea auctum et ex-
plicationibus instructum esse. Uno autem loco anni 1593 mentio fit (infra
p. 34), altero anni 1597 (infra p. 75).

In quattuor paginis primis inveniuntur annotationes variae, quarum prima
sic incipit: »Gemma observavit Eclipsin Ε) Anno 1544«; sequuntur quaedam
‘ de introitu Solis in Arietem; inscribuntur autem: »Collectanea ex observa-
tionibus G. Frisij et Regiomontanj«. In summa p. 5 (quatern. 2) incipiunt ob—
servationes a. 1563. Ne unum quidem verbum ipsius Tychonis manu scriptum
in toto libro invenitur.

Ea pars codicis A, quae observationes praebet a mense Decembri a. 1577
ad exitum anni 1581 institutas, transscripta est e codice B, neque umquam
operam ne minimam quidem dedit librarius, ut in Justum ordinem res redi-
gerentur. Saepe autem, ubi verbum aliquod legere nequibat, spatium vacuum
reliquit, neque umquam rem expedire denuo tentasse videtur3 nam verbo-
rum omissorum haud pauca sane non difficilia sunt lectu. Cum nonnulli oc-
currant lapsus calami, codex non collatus esse videtur.

Observationes vero annorum 1563—7 7 transscriptae sunt e libro illo in 8⁰,
qui intercidit; quare hic utile est Bartholini exemplum comparare. Quo com-
parato discrepantias quidem paucas, et quae non magni sint momenti, inveni-
mus; nullam tamen observationem a librario codicis A omissam esse ap-

paruit.

CODEX B = Ant. Coll. Reg. 1825 in 4⁰, continet observationes a

mense Decembri anni 157 7 usque ad exitum
anni 1581 .

Forma chartae 21 >< 16 cm. Involucro vestitus est membranaceo, quod in
fronte exhibet effigiem Tychonis, in tergo arma ejusdem, et bis binis vinculis
holosericis viridi colore, non fibulis continetur. Folia continet, praeter ex-
teriora duo praesidii causa addita, 206, numeris non insignita, quorum 19 per
totum librum dispersa prorsus vacant. Insuper 4 folia variae formae non af-
fixa insunt. Dubium esse non potest, quin, posteaquam charta litteris impleta
esset, codex involucro vestitus sit, ante vero quam codex A ex eo descriptus
esset. Observationes primitus in separatis fasciculis scriptas esse manifestum
est; neque enim servant temporis ordinem, et eae imprimis, quae annis 1579
—81 institutae sunt, cum codex involucro vestiebatur, aliquantum permixtae

