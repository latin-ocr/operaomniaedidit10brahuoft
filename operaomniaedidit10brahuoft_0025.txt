PROLEGOMENA EDITORIS XI

rum observationes in publicum usum inde sumerentur. Anno 1845 observa-
tiones cometae anni 1585 edidit SCHUMACHERl (quibus usus est C. A. F.
PETERS, cum eJus orbitam egregie definiret), ac postea observationes co-
metae anni 1596 idem edidit.² Denique a. 1867 omnes cometarum observa-
tiones edidit F. R. FRIIS.³

EGO, qui multis ab annis libros Tychonicos cognitos haberem et editionem
accuratam ac fide dignam earum, quas continent, observationum ab astro—
nomis valde desiderari graviter sentirem, tandem a. 1907 talem editionem
instituere coepi. Postquam igitur interveniente viro clarissimo H. O. LANGE,
bibliothecae regiae Hauniensi praefecto, a Regis Daniae ministro, cui cura tra-
dita erat disciplinae publicae, mihi concessum est, ut Armacham Hiberno-
rum in speculam, cui tum praefectus eram, libri manu scripti, uno quoque
tempore singuli, meum in usum mitterentur, a summis viris, qui INSTITUTO
CARLSBERGICO praeerant, petivi, ut ad observationes Tychonicas edendas
opes mihi praestarentur. Quod cum ineunte anno 1908 mihi concessum esset,
aestate ejusdem anni opus aggressus sum.

Cum exemplum omnes observationes continens in sex tomos divisum il-
lud esse putarem, quod Bartholinus conficiendum curaverat, hoc a specula
Parisiensi primum mutuum sumpsi, et licet mihi brevi manifestum factum
sit, illud esse, quod e Bartholini exemplo transscripserat De l’Isle, cum hoc
tamen omnes observationes in Historia Coelesti editascontuli et in meo
huJus operis exemplo omnium errorum correctiones adscripsi, sicut etiam
omnes observationes, quae Historiae Coelesti desunt et in libris Parisiensibus
inveniuntur, inde transscripsi. Deinde omnes codices Haunienses perlustravi,
et eodem quidem ordine, quo infra describuntur, cum ipsos quoque eodem
modo cum Historia Coelesti et cum illo libro meo conferrem, in quem ob-
servationes illic omissas transscripseram. Duabus his collationibus institutis,
exemplum, quod confecerat De l’Isle, summa cura factum esse apparuit,
cum paucissimi tantum lapsus calami deprehenderentur3 itaque eodem modo
de Bartholini exemplo Judicandum. Annorum vero 1563—81 observationes
transscriptae sunt e codicibus A et B et cumillis collatae, quas in suum codi-
cem (Haun. Ant. Coll. Reg. 310) Bartholinus transscripserat, ut lacunas Hi-
storiae Coelestis expleret3 hunc in annotationibus, quae observationibus ante
mensem Decembrem a. 1577 institutis, ubi deficit archetypus B, adjectae sunt,

¹ Observationes cometae anni 1585 Utaniburgi habitae a Tychone Brahe. Ed. H. C. SCHU-
MACHER. Altonae 1845, in 4⁰ (Add. ad »Astronomische Nachrichtem).

² Astronomiscbe Nachtichten XXIII p. 371 sqq. Ad utramque editionem usus est solo
codhx=rff.

³ T ychom’s Brabe Dani Observationes septem Cometarum. Ed. F. R. FRIIS. Hauniae 1867,
in 4⁰. Praeerat autem huic editioni conficiendae astronomus insignis H. L. d'Arrest. Ceterum
cum illo tempore manum Tychonis legere non potuisse Friisium constet, Bartholini exemplo
potissimum eum nisum esse credendum est.

(13⁸)

