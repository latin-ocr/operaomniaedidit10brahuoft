PROLEGOMENA EDITORIS V

totius anni 1593 observationes deesse taceam‚¹ per totum librum lacunas
frequentes atque magnas deprehendere licet. Saepe accidit, ut complures
paginae continuae non descriptae sint, sicut ad exitum anni 1584 dimidia pars
observationum, quas Fruenburgi instituerat Elias Olai, et omneS, quas Regio-
monti idem instituerat, omissae sunt. Porro ad annos 1589 et 1591 inter ob-
servationes stellarum fixarum aliquot magnae lacunae occurrunt, et omnes
desunt observationes stellarum fixarum annis 1595 et 1597 et 1599 factae; ac
saepissime sane unius vel duarum noct1um opera praetermittitur. Multae de-
scriptiones eclipsium omissae sunt; ubi vero utrumque pinnacidium armilla-
rum inspectum, vel binis rationibus sextans positus erat, unus crebro nu-
merus indicatur. Pleraque denique loca planetarum calculis inventa omissa
sunt, quo factum est, ut de opera Tychonis prava sentire necesse esset, qui
legerent; sicut Flamsteedius opinatus est, quadragena tantummodo unius-
qu’usque planetae loca illum reliquisse ex observationibus per calculos re-
perta.² Melius sane egisset, si omnia illa omis1sset. Quod vero magis etiam
- nocet quam hae praetermissiones vitiosae, innumerabilia sunt errata typo-
graphorum: numeri falsis locis positi aut omissi, etiam signa Zodiaci male
intellecta, quasi numeri essent, sicut pro Cancri signo scribitur numerus 69,
vel pro Arietis signo littera V. Itaque lubricus est usus hujus editionis, qua
nullam ullius scriptoris operum pejorem inveniri certo affimari licet.³

Dum hac ratione pessima Curtius libris transscriptis utebatur, via pate-
facta est, qua meliorem in modum libri archetypi ad usum adhiberi possent.
Anno enim 1655 (si non antea) hos observationum libros LUDOVICUS ΚΕΡ-
LER vendidit FRIDERICO ΙΙΙ, Daniae et Norvegiae Regi, qui in bibliotheca
regia Hauniensi nuper ab ipso condita eos collocavit, ubi hodie quoque asser-
vantur. Quo tempore hoc factum sit, novimus ex epistula, quam d. 29 m.
Julii (stil. vet.) a. 1655 PETRUS REEDTZ, qui postea factus est Cancellarius
Daniae‚ PETRO GASSENDO dedit, ut illi, quod quattuor exempla libri sui de
Tychonis Brahei Vita sibi misisset, gratias ageret; ubi sic legimus: »Mais
deuant de finir ma lettre, i'ay creu deuoir a vostre curiosite cet auis, a sca-
uoir que sa Majeste mon Roy a parmy d’autres et rares Manuscrits l’Auto-
graphe des obseruations dudit TYCHO BRAHE, lesquelles seront imprimees

icy.« ⁴

1 Suspicatus est Curtius (H. C. p. 547: »tantum divinatio est«) codicem anni 1593 Casseuas
missum esse, ut cum Landgravii observationibus comparatio institueretur; quod multi viri
docti, quasi certum atque indubitatum esset, repetiverunt.

² F. BAILY, Account οἰ the Rev. John Flamsteed p. 744

3 In libro meo Tycho Brahe p. 373 libros transscriptos, quibus usus esset Curtius, mancos
et cum archetypis male collatos fuisse dixi: sed iniuria. Nam 19 illi codices, qui nunc Vindo-
bonae asservantur, summa diligentia scripti et cum archetypis collati sunt, omnique fide digni.

⁴ Vid. P. GASSENDI Epistolae (Operum tom. VI, Lugduni 1658) p. 538 sq. (Lettre de Mon-
sieur le Grand Maistre de Dannemark ὲ Monsieur Gassendi). Nomen prave scripturn est
Ree1t2, sed recte scribitur aliis ejusdem libri locis

