PROLEGOMENA EDITORIS VII

mandatum reciperet, de tota re bene instrui voluit, quot quaterniones editio
comprehensura esset etc.¹ At de talibus numquam certior factus esse vide-
tur3 nam a. 1670 mortuus est Fridericus III Rex, cui qui successit Christianus V,
nihil tribuit litteris ac doctrinae, quo factum est, ut de omni incepto desi-
steretur.

Cum vero illo tempore sex Jam anni elapsi essent, ex quo libros Bartho-
linus acceperat, cum pecuniae satis et adjutores sex praesto ei essent, mirum
videri potest, quod nihildum typis erat descriptum. Vix tamen dubitari potest,
quin studium, quod Bartholinus operi tribuebat, haud parum deminutum sit,
postquam res satis molesta ei innotuit. Comparatione enim cum Historia
Coelesti instituta, in observationum libris, quos possidebat, archetypis, prae-
cipue ad annos 1582-89‚ lacunas graves esse deprehendit (de quibus infra
accurate disputabimus); quae ope illius editionis fide indignae explendae erant.
Hanc tamen rem paucis tantum locis perstringit Bartholinus‚ ut in libro suo
manu scripto, in quem observationes transscripsit (Ant. Coll. Reg. 310) inter
quaedam »ad observationum Tychonicarum recensionem annotanda« ad
annum 1585 annotavit: »Multa hic reperiuntur, quae in Ms⁰ non inveniuntur,
ideoque non corrigi potuerunt convenienter«, ac similiter ad annum 1587 (ad
H. C. p. 293) et ad a. 1588 (ad H. C. p. 360: »Nondum exscriptae sunt observa-
tiones Stellarum fixarum, quia non in Ms⁰« ²). Mihi autem observationes edere
paranti illud plane ignotum erat, cum libris archetypis observationum a. 1582
et sequentium operam dare coepi.

Deindea. 1671 IOHANNES PICARD, astronomus insignis, in Daniam venit,
ut Uraniburgi longitudinem et latitudinem determinaret. Qui cum cognovit,
quomodo res se haberet, petivit atque impetravit, ut sibi liceret exemplum
observationum, quod Bartholinus faciendum curaverat, secum Lutetiam Pa-
risiorum reportare, ut sumptibus Regis LUDOVICI XIV observationes typis
describendas curaret.³ Libros vero archetypos, ut ad eos opus exigeretur,
Jussus est Bartholinus tradere OLAO ROEMERO, cui persuaserat Picardus,
ut secum Lutetiam proficisceretur. Illic vero negotium haud facile expeditum
est, neque ante d. 7 m. Dec. a. 1680 Academia scientiarum a Colberto sen-

1 Vid. WERLAUFF p. 411.

2 Similiter in exemplo suo Historiae CoelestiS correcto (Ant. Coll. Reg. 308) ad observationes
stellarum fixarum anni 1587 adscripsit (p. 312): »Haec nondum exscripta quia non in Ms0, sed
possunt tamen reliquis adiungi«.

3 His verbis, quae transscripsit Bartholinus in codicem suum (310), libros acceptos testatus
est: »Ie confesse auoir receu de Monsieur Erasme Bartholin les Observations de Tycho Brahe
escrites au net en cinq Volumes in folio, depuis l'annee 1563, jusques ὲ 1601, auec les Observa—
tions des Cometes, a condition qu’elles seront imprimees a Paris au Loure aux depans du Roy
de France, et qvant a la dedication et preface elles seront faites par le dit Sieur Bartholin. Ie
promets aussy qu'incontinant aprez l’ouurage acheve d’imprimer‚ il en sera fourny cinqvante

exemplaires, qui seront mis entre les mains de qui l'on voudra. Fait a Copenhague le 2 Auril
1672. Picard.«

